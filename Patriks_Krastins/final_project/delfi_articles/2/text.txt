ĀRZEMĒS
31.12.2025 15:09:42
Bojāts zemūdens kabelis starp Igauniju un Somiju; sākta izmeklēšana un aizturēts kuģis (plkst. 15.22)
Delfi
Foto: DELFI
Telekomunikāciju operators "Elisa" trešdien paziņojis, ka bojāts zemūdens kabelis, kas nodrošina savienojumu starp Igauniju un Somiju, raksta "Delfi.ee".
Saskaņā ar Somijas policijas sniegto informāciju, zemūdens kabeļa bojāšanā tiek turēts aizdomās kuģis, kurš metis enkuru un kura enkura ķēde pēcāk tika atrasta jūrā.
Somijas varasiestādes ir pārņēmušas kuģa kontroli. Saskaņā ar "Helsingin Sanomat" ziņām, kabeli bojājis kuģis "Fitburg", savukārt '"Marinetraffic" ziņo, ka kuģis, kurš iet zem Sentvinsentas un Grenadīnas karoga, atstājis Krieviju un dodas uz Izraēlu.
Somijas prezidents Aleksandrs Stubs vietnē "X" paziņojis, ka Somijas varasiestādes ir pārbaudījušas kuģi, kas tiek turēts aizdomās par kabeļa bojāšanu Somu līcī.
Bojāti pieci zemūdens kabeļi
Igaunijas Tieslietu un digitālo lietu ministrija ir paziņojusi, ka pašlaik ir bojājumi piecos zemūdens kabeļos.
Saskaņā ar informāciju, kas saņemta no telekomunikāciju uzņēmumiem, pēdējās dienās bojāti četri zemūdens kabeļi, kas savieno Igauniju, un viens zemūdens kabelis, kas savieno Hījumā salu ar kontinentālo daļu.
Ministrija apstiprinājusi, ka Igaunijas savienojumi ir pietiekami droši. Tiek izmantoti citi zemūdens un sauszemes kabeļi. Tāpat ministrija apstiprinājusi, ka visi pakalpojumi tiek nodrošināti.
"Elisa" gan ir informējusi par atsevišķu kabeļu nomas pakalpojumu ierobežojumiem un par to uzņēmums ir tiešā veidā sazinājies ar patērētājiem.
Bojājumi ir konstatēti CITIC zemūdens kabelī starp Igauniju un Zviedriju (kopš 28. decembra), "Telia" zemūdens kabelī starp Lēnes apriņķi un Hījumā salu un "Arelion" zemūdens kabelī starp Hījumā salu un Zviedriju divās vietās (kopš 30. decembra), un līdz šim rītam vienā "Arelion" zemūdens kabelī starp Igauniju un Somiju un vienā "Elisa" zemūdens kabelī, paziņoja ministrija.
"Pirmajos gadījumos bojājumi, visticamāk, ir radušies vētrainu laikapstākļu dēļ," atzinusi ministrija.
Šobrīd notiek izmeklēšana par šorīt notikušo savienojumu bojāšanu starp Igauniju un Somiju.
Vienu bojājumu "Elisa" konstatējusi šorīt ap pulksten 5 kabelī starp Igauniju un Somiju, kas atrodas Igaunijas ekskluzīvajā ekonomiskajā zonā. Bojājumu brīdī iepriekšminētais kuģis pārvietojies no Igaunijas ekskluzīvās ekonomiskās zonas uz Somijas ekskluzīvo ekonomisko zonu un to aizturējusi Somijas robežsardze.
Somijas policija ir uzsākusi kriminālprocesu, kurā tiek pārbaudīta kuģa saikne ar bojājumu vietu un veiktas sākotnējās procesuālās darbības. Aizturēšanas brīdī ūdenī atradās kuģa enkura ķēde.
Igaunijas prokuratūra paziņojusi, ka aktīvi sadarbojas ar Somijas kolēģiem. Pēc tam, kad tiks saņemti sākotnējie procesuālo darbību rezultāti no Somijas, tiks pieņemts lēmums par atsevišķu kriminālprocesu uzsākšanu Igaunijā un kopīgas izmeklēšanas grupas izveidi ar Somiju.
Foto: Somijas robežsardze
Kabeļu īpašnieki plāno remontdarbus, kuru laikā tiks precīzi noteikti visu bojājumu cēloņi.
Pēc Igaunijas tieslietu un digitālo lietu ministres Līsas Pakostas teiktā, Igaunijas ārējie interneta savienojumi ir vairākkārt dublēti: zemūdens kabeļu pārrāvuma gadījumā var izmantot citus zemūdens vai sauszemes kabeļus, kas ved uz Latviju. Pakosta apstiprinājusi, ka valsts un telekomunikāciju uzņēmumi nekavējoties apmainās ar informāciju, kā arī notiek aktīva saziņa arī ar Somijas pusi.
Somijas robežsardze sāk izmeklēšanu
Somijas policija šodien paziņojusi, ka telekomunikāciju pakalpojumu sniedzējs "Elisa" 31. decembra agrā rītā atklājis bojājumu kabelī starp Helsinkiem un Tallinu. Uzņēmums ziņojis par problēmu Robežsardzes operāciju centram. Robežsardze ir uzsākusi izmeklēšanu par kritiski svarīgas zemūdens infrastruktūras bojājumiem.
Robežsardze atradusi kuģi, par kuru bija aizdomas, ka tas ir sabojājis kabeli. "Elisas" paziņotā bojājuma vieta bijusi Igaunijas ekskluzīvajā ekonomiskajā zonā. Robežsardzes patruļkuģis un helikopters aizdomās turēto kuģi atraduši Somijas ekskluzīvajā ekonomiskajā zonā. Kuģa enkura ķēde bija nolaista jūrā.
Robežsardze pavēlējusi kuģim apstāties un pacelt enkuru, kā arī lūgusi kuģim pārvietoties uz drošu enkurvietu Somijas teritoriālajos ūdeņos.
Somijas varas iestādes kopīgā operācijā ir pārņēmušas kuģa kontroli.
Izmeklēšanas vadītāja ir nodota no Somu līča krasta apsardzes Helsinku policijai.
Policija ir sazinājusies ar Somijas prokuratūru, un ģenerālprokurors ir izvirzījis apsūdzību. Patlaban Somijas policija izmeklē lietu kā smagu noziegumu, smaga nozieguma mēģinājumu un nopietnu sakaru sistēmas traucējumu.
Igaunijas premjers: Diemžēl mēs esam praktizējuši šādu situāciju
Igaunijas premjerministrs Kristens Mihals savā sociālo mediju sienā atzīmēja, ka atbildīgās Somijas un Igaunijas iestādes kopš incidenta ir cieši sadarbojušās. "Es biju un esmu arī ciešā kontaktā ar Somijas premjerministru Anti Peteri Orpo. Somijas puse apturējusi vienu kuģi, kas varētu būt saistīts ar kabeļu bojājumiem, un kuģa enkura ķēde atradās jūrā," viņa rakstīto citē "delfi.ee".
Mihals "Delfi" pastāstījis, ka viņš un Orpo apmainījušies ar to pašu informāciju, kurā dalījušās Igaunijas un Somijas iestādes.
Pēc viņa teiktā, "Elisa" trešdienas rītā par notikušo nekavējoties informējusi arī Patērētāju tiesību aizsardzības un tehniskās uzraudzības iestādi. "Somijas pusē policija veic kriminālizmeklēšanu, un mums ir arī policija un prokuratūra," sacīja Mihals.
Mihals piebildis, ka jūra pašlaik ir nemierīga, kas arī dažkārt var radīt bojājumus.
Savukārt "kuģis ir apstājies [Somijā] un sadarbojas," viņš atzīmējis.
Pēc Mihala teiktā, Igaunijas puse sadarbojas ar Somiju, kā arī ir informējusi savus Baltijas un Ziemeļvalstu kolēģus par situāciju. "Mums jau ir diezgan labs priekšstats par situāciju un pieredze, diemžēl mēs to esam daudzkārt praktizējuši," viņš norādīja.
Igaunijas aizsardzības ministrs Hanno Pevkurs portālu "Delfi" informējis, ka ir sazinājies ar Somijas, Zviedrijas un Latvijas aizsardzības ministriem, un ka situācija pašlaik ir kontrolēta. "Somi tiek galā ar kuģi," viņš piebildis.
Somija
Igaunija
Latvija
Kļūda rakstā?
Iezīmē tekstu un spied ziņot par kļūdu.
Seko "Delfi" arī Instagram un YouTube profilā – pievienojies, lai uzzinātu svarīgāko un interesantāko pirmais!
Publikācijas saturs vai tās jebkāda apjoma daļa ir aizsargāts autortiesību objekts Autortiesību likuma izpratnē, un tā izmantošana bez izdevēja atļaujas ir aizliegta. Vairāk lasi šeit
Pievienot viedokli
Lasīt viedokļus
Delfi Brand Studio
Ražotāja garants par atbilstību Eiropas tirgum. Kāpēc precēm vajadzīga CE zīme? (2)
Unikāla atmosfēra pie jūras: ko Palanga piedāvā brīvdienām un Jaunajam gadam
Iekustināt ūdeņus dzīlēs. Ko mežā paveic meliorācija?
Eiropas Savienība stingrāk uzraudzīs iepakojuma atkritumu apjomu
Ekspertu padomi: ko ņemt vērā, ceļojot ziemā
Aukstums nav vainīgs. Kāpēc ziemā slimojam biežāk, un kā sev palīdzēt
Komerciāls saturs
Leģendārā Coca-Cola Ziemassvētku automašīna iemirdzas un rada svētku noskaņu Rīgā
Jautājumi un atbildes par nelikumīgā OIK maksājuma atgūšanas iniciatīvu
EHR Mediju grupa ievieš programmātiskās audio reklāmas risinājumus un paplašina komandu
IEDVESMAI
Kāpēc pieredzējuši profesionāļi izvēlas MERIT studijas Rīgas Biznesa skolā?
Ekspertu padomi: ko ņemt vērā, ceļojot ziemā
Nenovērtētie ieroči pret aptaukošanos. Kas var palīdzēt zaudēt liekos kilogramus?
CITI RAKSTI NO ŠĪS KATEGORIJAS
Bojāts zemūdens kabelis starp Igauniju un Somiju; sākta izmeklēšana un aizturēts kuģis (plkst. 15.22)
Foto: Kā gada beigās izskatās sniegotajā Viļņā
Ukraiņu lidroboti uzbrūk Krievijas piejūras pilsētai; krievi uz Ukrainu raidījuši 127 "šahedus" (4)
35 gadu vecumā mūžībā devusies Džona F. Kenedija mazmeita (10)
Juris Kaža: Tas baisais trakā suņa gads (2)
Kazahstānas prezidents aizliedz LGBT propagandu (20)
Foto: Igaunijā apgāzies "Ecolines" autobuss
Navaļnija līdzgaitnieki atraduši jaunu Putina pili Krimā (47)
Kompromiss Donbasa jautājumā ir īpaša statusa noteikšana reģionam, norāda Zelenskis (12)
Ziņu foto kā māksla – decembris pasaulē īpašās fotogrāfijās
Vai notika Ukrainas trieciens pa Putina rezidenci: faktus šķetina ISW (66)
Tramps sola atbalstīt vairāk triecienus Irānai, ja tā atjaunos savu raķešu programmu (2)
Donecka un Donbass nav viens un tas pats. Analītiķis aicina nekļūdīties miera sarunu kontekstā
"Tie ir tikai paziņojumi Trampam": Zelenskis skaidro Putina absurdos apgalvojumus (76)
Amerikāņi ANO aizstāv Izraēlas tiesības atzīt Somālilendu (1)
Saūda Arābijas vadītā koalīcija sāk militāru operāciju Jemenā
Pirms Trampa un Netanjahu tikšanās "Hamās" bruņotais spārns atsakās nodot ieročus
Rinkēvičs sazvanījies ar Zelenski un apliecinājis Latvijas turpmāku atbalstu Ukrainai
Zelenskis noliedz Krievijas apgalvojumu par Ukrainas dronu uzbrukumu Putina rezidencei (61)
Abramovičs atsakās nodot Kijivai par "Chelsea" pārdošanu iegūtos līdzekļus, ziņo laikraksts (9)
Zalužnijs varētu atstāt vēstnieka amatu, ziņo avoti (3)
Video: 24 minūtes degošas Krievijas tehnikas un naftas objektu (37)
Lai pēc kara veiktu atkārtotu uzbrukumu, Krievijai būtu vajadzīgi vairāki gadi, secina pētnieki (98)
Par 20 punktu miera plānu Ukrainā jālemj ar referendumu, uzskata Zelenskis (62)